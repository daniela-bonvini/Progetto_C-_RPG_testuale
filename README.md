# Progetto_C-_RPG_testuale
Progetto in linguaggio C# che permette di giocare a un breve gioco di ruolo testuale (in lingua Inglese)

Another Nameless Hero è un gioco di tipo Action RPG a linea di comando. Si tratta di 
una tipologia di gioco che permette all’utente, a seguito della scelta del personaggio 
con cui vuole giocare, di incontrare diversi avversari durante il suo cammino. Il gioco 
sarà terminato nel momento in cui tutti gli avversari saranno sconfitti, oppure nel 
momento in cui il protagonista verrà battuto da un nemico o se deciderà di sottrarsi allo 
scontro. 
Lo scopo principale del gioco è quello di “prendere in giro” la tipologia e la struttura 
dei classici giochi RPG. È stata infatti riadattata la metodologia di gioco, mantenendo 
pur sempre intatte le dinamiche classiche (attacco e difesa), rendendo però superflue 
(ai fini della trama) la sconfitta o meno dei nemici principali. A dimostrazione di ciò, 
infatti, il narratore del gioco dialogherà con l’utente in maniera aulica, ma con un tono 
sarcastico. Il giocatore infatti, nonostante inserisca all’inizio del gioco il proprio nome, 
verrà comunque ricordato come “un altro eroe senza nome”. 
L’utente infatti potrà scegliere di interpretare un personaggio a scelta tra “Caster”, 
“Fighter” e “Paladin”, mentre i nemici che potrà incontrare durante lo svolgimento del 
gioco si suddividono in “Slime”, “Kobold” e “Ogre”, con l’aggiunta del nemico finale, 
ossia il “Dragon”. Si può notare come i canoni dei personaggi principali di un gioco 
fantasy siano rispettati, tenendo anche conto delle statistiche di base dei personaggi 
relativamente ai punti vitali e di esperienza e ai danni di attacco e di cura magica.
Il personaggio potrà inoltre aumentare di livello, 
incrementando così le sue statistiche vitali e di potenza.
Il giocatore potrà inizialmente navigare nel programma attraverso un menu, il 
quale gli consentirà di visualizzare le statistiche dei personaggi, le istruzioni di gioco e 
le informazioni relative agli sviluppatori del programma. 
